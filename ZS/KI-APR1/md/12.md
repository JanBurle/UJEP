# 12 – Řešení úloh

Pokud není jinak řečeno, nepoužívejte k řešení úloh moduly nebo pokročilé konstrukce jazyka Python. Řešte úlohy pomocí základních konstrukcí: proměnných, podmínek, cyklů, základních kolekcí (seznamů, n-tic, slovníků a množin), funkcí pro práci se vstupem a výstupem, a podobně. Cílem je procvičit a upevnit základní dovednosti v programování.

Svůj kód dobře strukturujte: logicky oddělte vstup a výstup od výpočtů. Tam, kde je to vhodné, používejte uživatelské funkce (`def ...`) a typové anotace.

Zde uvedená zadání úloh jsou záměrně stručná a volná. Sami si doplňte detaily, které nejsou specifikovány.

Soubory, které je potřeba načítat, si sami vytvořte s vhodným obsahem, nebo je přečtěte z vhodného URL.

## Úlohy:

Napište program (nebo funkci), který řeší následující úlohy:

- spočítá průměrnou délku slov v zadaném řetězci

- načte textový soubor, spočítá průměrnou délku slov, a výsledek zapíše do jiného souboru zaokrouhlený na dvě destinná místa

- přijme seznam čísel a vrátí nový seznam, který každé číslo obsahuje pouze jednou (bez duplicit) a je sestupně seřazený

- přijme seznam slov a vrátí seznam těch slov, která jsou palindromy (čtou se stejně zleva i zprava)

- přijme slovník slov a jejich překladů do jiného jazyka, a větu (řetězec); vrátí větu, ve které jsou slova přeložena podle slovníku

- přijme celé číslo a rozloží je na prvočinitele

- simuluje hod kostkou (1–6) a vypíše výsledek; dále empiricky zjistí, jaká je pravděpodobobnost, že padne číslo 6

- přijme seznam celých čísel a vrátí nový seznam, kde každé číslo je nahrazeno ciferným součtem jeho číslic

- přijme seznam slov a vrátí nejdelší slovo, které neobsahuje žádné opakující se písmeno

- přijme řetězec a vrátí slovník, kde klíčem je písmeno a hodnotou je počet výskytů tohoto písmene v řetězci

- přijme seznam čísel a vrátí nový seznam, kde každé číslo je nahrazeno jeho faktoriálem

- přijme seznam čísel a vrátí číslo, které je v seznamu nejméně časté

- přijme seznam slov a vrátí slovo, které je v seznamu nejméně časté

- přečte soubor a vrátí slovo, které se v souboru vyskytuje nejvíce často; ignoruje slova kratší než 3 znaky

- přijme řetězec a vrátí počet slov, která začínají na samohlásku

- přijme řetězec a vrátí počet slov, která končí na souhlásku

- přijme seznam čísel a rozdělí jej na dva seznamy: sudá a lichá čísla

- přijme seznam čísel nalezne v nem nejdelší sekvenci čísel, která se opakují

- načte soubor a nahradí v něm všechna čísla hvězdičkami

- načte soubor a nahradí v něm všechna čísla slovy (1: jedna, 72: sedmdesát dva, ...)

- přijme dvě slova a zjistí, jestli jsou to přesmyčky (anagramy, obsahují stejná písmena ve stejném počtu, ale v jiném pořadí)

- načte soubor a nahradí v něm: tabulátory mezerami, vícenásobné mezery jednou mezerou, vícenásobné nové řádky jedním novým řádkem; zapíše výsledek do stejného souboru

## Pokročilejší úlohy:

- Implementujte operace nad maticemi a vektory čísel (sčítání, odčítání, násobení, transpozici, ...). Vektor je reprezentován jako seznam, matice jako seznam seznamů.

- Komprese: Napište funkci, která přijme řetězec a vrátí jeho komprimovanou podobu. Každé slovo je při prvním výskytu ponecháno, při druhém a dalších výskytech je nahrazeno číslem.

- Dekomprese: Napište funkci, která přijme komprimovaný řetězec (viz předchozí úloha) a vrátí jeho původní podobu.

- Proveďte kompresi a dekompresi textu pomocí RLE.

- RLE kompresi a dekompresi proveďte na textovém souboru.
