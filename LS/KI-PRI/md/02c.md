# CSS3 a moderní layout

Cíl: praktické procvičení základů CSS3 a moderního rozvržení
stránek.

- Nejdříve: procházka vývojářskými nástroji v prohlížeči
  (DevTools)
- Dále: řešení např. následujících úloh:

## 1. HTML, box model, jednotky, reset

- Vytvořte HTML stránku (s nadpisy `h1`, `h2`, několika
  odstavci, sekcemi, seznamy `ul` a `ol`, atd.)
- v CSS nastavte velikosti prvků pomocí různých jednotek
- ověřte výsledek v prohlížeči a v DevTools
- použijte minimální reset (box-sizing, margin, padding) a
  sledujte změny
- změňte základní velikost písma a sledujte, které prvky změní
  svoji velikost (`rem` vs `em` vs `px`)

## 2. Proměnné

Pomocí CSS proměnných si vytvořte paletu barev a velikostí,
které aplikujete na různé prvky. Změnou hodnot proměnných
změňte vzhled celé stránky.

## 3. Selektory a jejich specifičnost

(Kdo vyhraje?)

Projděte si příslušné části dokumentace o selektorech a
specifičnosti. Prakticky vyzkoušejte. Zkuste i `!important`.

## 4. Pozicování

Vytvořte dlouhou stránku (hodně textu), aby musela skrolovat.
V ní vyzkoušejte různé typy pozicování:

1. **fixed:** Vytvořte jednoduché menu (vložte do `<nav>` nebo
   `<header>`), které zůstane „přilepené“ na horní hraně
   obrazovky.
1. **absolute / relative:** Vytvořte obdélník s rámečkem
   (`<div>`). Do něj vložte malý čtvereček (také `<div>`),
   který bude umístěn přesně do pravého dolního rohu rodiče.
1. **sticky:** Nastavit nadpisu `h2` styl
   `position: sticky; top: 0;`. Sledujte chování při
   skrolování.

## 5. Moderní rozložení – flexbox

Prostudujte si dokumentaci o flexboxu a jeho funkce si
vyzkoušejte.

## 5. Moderní rozložení – grid

Prostudujte si dokumentaci o gridu a (některé) jeho funkce si
vyzkoušejte.
