# Úvod do digitálního zpracování zvuku (seminář)

## Informace o předmětu

Cílem předmětu je seznámit studenty se základy programování v jazyce C v duchu
klasického pojetí K&R (Kernighan & Ritchie). Předmět klade důraz na porozumění
nízkoúrovňovým principům programování, na práci s pamětí, datovými typy a na
efektivitu kódu. Teoretické základy jsou podepřeny praktickými příklady a
úlohami. V závěru předmětu budou vytvořeny ukázkové projekty: minimalistický
interpret jazyka Forth a jeho použití v aplikaci pro želví grafiku.

| Seminář vede:              |
| -------------------------- |
| [Ing. Jan Burle, Ph.D.][1] |

[1]: https://ki.ujep.cz/cs/personalni-slozeni/jan-burle/

## Požadavky na studenta

Podmínkou získání zápočtu je aktivní účast na seminářích a průběžné plnění
programovacích úloh k probírané látce.

## Program semináře

| Týden | Téma                                                  |
| ----: | ----------------------------------------------------- |
|     1 | Úvod do jazyka C a struktura programu                 |
|     2 | Řízení toku programu, řídicí struktury                |
|     3 | Funkce a struktura programu                           |
|     4 | Ukazatele, pole, řetězce                              |
|     5 | Vícerozměrná pole, ukazatele na funkce                |
|     6 | Vstup a výstup                                        |
|     7 | Datové struktury a správa paměti                      |
|     8 | Projekt I: Interpreter jazyka Forth - jádro           |
|     9 | Projekt I: Interpreter jazyka Forth - logika a řízení |
|    10 | Projekt II: Želví grafika v jazyce Forth - jádro      |
|    11 | Projekt II: Želví grafika v jazyce Forth - aplikace   |
|    12 | Projekt III: C a Python - integrace                   |
|    13 | Různé                                                 |

<!-- Základní: https://dn710204.ca.archive.org/0/items/the-c-programming-language-second-edition-first-190-pages.
Základní: Brian W. Kernighan, Dennis M. Ritchie. The C Programming Language.
Rozšiřující: https://www.cprogramming.com/.
Rozšiřující: https://www.learn-c.org.
On-line katalogy knihoven -->

<!-- 1. Úvod do jazyka C a struktura programu;

Historie jazyka C, jeho filozofie a použití. První program "Hello World".
Základní datové typy, proměnné, konstanty. Aritmetické operátory, typové
konverze, priorita operací. Číselné reprezentace, přetečení. Kompilace a
sestavení programu. Standardní vstup a výstup.

2. Řízení toku programu, řídicí struktury

Podmínky, přepínače, cykly. Logické operátory a relační výrazy. Vnořování
řídicích struktur. Bitové operátory. Debugging a ladění kódu.

3. Funkce a struktura programu

Definice, deklarace a volání funkcí. Parametry a návratové hodnoty. Rozsah
platnosti proměnných. Rekurze. Modulární struktura programu. Preprocesor,
hlavičkové soubory, podmíněný překlad. Standardní knihovna jazyka C.

4. Ukazatele, pole, řetězce

Jednorozměrná pole. Vztah mezi poli a ukazateli. Adresní aritmetika. Ukazatele
jako argumenty funkcí (volání odkazem). Práce s řetězci jako s poli znaků.
Standardní funkce pro práci s řetězci.

5. Vícerozměrná pole, ukazatele na funkce

Pole ukazatelů vs. vícerozměrná pole. Ukazatele na funkce jako nástroj pro
abstrakci. Argumenty příkazové řádky.

6. Vstup a výstup

Standardní knihovna `stdio.h`. Standardní proudy (stdin, stdout, stderr).
Formátovaný vstup a výstup. Práce se soubory. Řetězení vstupů a výstupů.

7. Datové struktury a správa paměti

Složené datové typy. Definice struktur, vnořené struktury, pole struktur.
Statická a dynamická alokace paměti. Životní cyklus dat. Časté chyby při práci
s pamětí (úniky paměti).

8. Projekt I: Interpreter jazyka Forth - jádro

Principy interpretace programovacích jazyků. Zásobníkový model výpočtu.
Základní koncepty jazyka Forth. Datový a návratový zásobník, slovník slov,
vnitřní smyčka interpretu. Rozbor textového vstupu.

9. Projekt I: Interpreter jazyka Forth - logika a řízení

Implementace základních slov (aritmetika, práce se zásobníkem). Definice
nových slov. Podmínky a smyčky.

10. Projekt II: Želví grafika v jazyce Forth - jádro

Grafické rozhraní. Definice Forth slov pro řízení želvy.

11. Projekt II: Želví grafika v jazyce Forth - aplikace

Propojení interpretu s vykreslovacím modulem. Kreslení iterativních a
rekurzivních struktur.

12. Projekt III: C a Python - integrace

Vytvoření jednoduché knihovny v C a její použití v Python skriptech.

13. Různé

Shrnutí předmětu. Diskuse nad řešeními projektů. -->
